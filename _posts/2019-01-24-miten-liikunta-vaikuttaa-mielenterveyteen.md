---
published: true
layout: post
title: Miten liikunta vaikuttaa mielenterveyteen?
date: '2019-01-04'
image: /uploads/weemove-illustration-1.png
---

![kids jump compressed.jpg]({{site.baseurl}}/_posts/kids jump compressed.jpg)


Pitkään on tiedetty, että liikunta parantaa lapsen fyysisiä ominaisuuksia. Itseasiassa pohja
motoriikalle syntyy juuri lapsena. Tämä tarkoittaa sitä, että jos lapsena on liikkunut paljon ja
monipuolisesti, säilyy hyvä kosketus pitkälle aikuisiän liikuntaan. Liikkumisen vaikutus lapsen
mielenterveyden kehitykseen ei sen sijaan ole aivan yhtä selkeä.

Useimmat ovat kokeneet liikunnan jälkeisen hyvän olon, mutta mielenkiintoisempaa on se, kuinka
lapsena liikkuminen vaikuttaa meidän mielenterveyteemme pitkässä juoksussa. Tuleeko meistä
aikuisiällä tasapainoisempia, itsevarmempia ja keskittymiskykyisempiä, jos tykkäsimme koulun
liikkatunneista lapsena? Pelkkä liikunta ei tietenkään yksiselitteisesti tee meistä skarppeja
superihmisiä, mutta uskon, että liikunnallakin on oma vaikutuksensa.
Tutkimuksen mukaan liikunnan lisääminen vähentää lapsissa masennusta, ahdistusta ja
emotionaalista häiriötä. Kokeet osoittivat myös sen, että liikunnan lisääminen nostaa lasten
itsetuntoa.

Jo pelkkä liikunta on tutkimuksien mukaan mielenterveyden kannalta melko hyödyllistä.
Laadukkaalla liikunnanohjauksella ja hyvällä ryhmähengellä hyötyjä voidaan vielä tehostaa. Tästä
näkökulmasta mekin WEEMOVElla työskentelemme.

Tutkimuslähde: _A meta-analysis of the relationship between children's physical activity and mental
health (Ahn S, Fedewa AL 2011)._
