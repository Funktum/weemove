---
published: true
layout: post
title: Mistä WEEMOVE sai alkunsa? 
date: '2019-01-04'
image: /uploads/weemove-illustration-1.png
---


Kerhotoimintamme alkoi syksyllä 2015 pian Funktumin perustamisen jälkeen. Alun perin olimme
yhden miehen Personal training -yritys, joka keskittyi toiminnalliseen harjoitteluun. Huomasimme
kuitenkin, että lasten liikuntakerhoille on kysyntää, joten lähdimme kokeilemaan kepillä jäätä.
Kokeilimme erilaisia kerhotoimintamalleja vuosien 2016 ja 2017 aikana. Osa ratkaisuistamme
toimi, osa ei. Opimme, että lapset tarvitsevat turvallisen ympäristön, jossa he pääsevät
innostumaan uusista haasteista ja kokeilemaan rajojaan - hauskanpitoa unohtamatta. Ja tämän
seurauksena lähdimme viime vuonna laajentamaan kerhotoimintaamme toden teolla.

Koska vanha, henkilökohtaista valmennusta varten suunniteltu Funktum ei enää palvellut
alkuperäistä tarkoitusperäänsä, meistä syntyi WEEMOVE.

## WEEMOVE tarjoaa hauskaa ja innostavaa liikunnanohjausta lapsille 

Pyrimme toimimaan mahdollisimman laajasti, jotta kerhomme olisivat jokaisen perheen helposti
saatavilla. Näin teemme liikunnan harrastamisesta mahdollisimman helppoa ja vaivatonta.
Lapsen onnistunut liikuntakokemus syntyy kolmesta peruspilarista:
- Lapsilla tulee olla hauskaa, jotta he saavat positiivisen kokemuksen liikunnasta.
- Luomme lapselle turvallisen ympäristön harrastaa liikuntaa hänen omalla tasollaan.
- Kannustamme lasta ylittämään itsensä. Tällä on suuri vaikutus lapsen itseluottamukseen.
Jos lapsella on hauskaa ja hän saa onnistumisen tunteita, olemme mekin onnistuneet työssämme! 
