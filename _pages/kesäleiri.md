---
layout: page
permalink: /leiri/
title: Parkourleiri
image: /uploads/weemove-illustration-2.png

---

Tervetuloa mukaan huippuhauskalle parkour-kesäleirille! Leiri järjestetään elokuun
ensimmäisellä viikolla, juuri ennen koulujen alkamista. Järjestämme kaksi eri ryhmää:
nuorempi 6-9-vuotiaiden ryhmä ja vanhempi 10-14-vuotiaiden ryhmä. Leiritoimintaa
järjestetään klo 10.00-15.00 välillä. Aiempaa kokemusta parkourista ei tarvita! 

### Parkour
Parkourissa on tarkoitus päästä pisteestä A pisteeseen B mahdollisimman nopeasti ja
sulavasti ympäristöä hyväksikäyttäen. Laji sopii kaiken tasoisille liikkujille, koska
“oikeaa” tapaa ei ole vaan kaikki liikkuvat omalla tavallaan ja omalla tasollaan.
Tavoitteemme on, että kaikki pystyvät ylittämään itsensä tavalla tai toisella. 

### Leirialue
Leiri järjestetään Matinkylän urheilupuistossa 1,3 km Isosta Omenasta. Alueella on
parkour-puisto, tekonurmi, BMX-rata ja lähistöllä on myös uimaranta. Liikumme
ulkona, joten säänmukainen varustus mukaan!

### Ohjelma
Leirin alussa harjoittelemme parkourin perusteita ja haasteita lisätään vähitellen.
Parkourin ohella harjoittelemme myös slack line -tasapainoilua, pelaamme hauskoja
pelejä ja leikkejä, käymme uimassa, ja lopulta leirin kruunaa WEEMOVE Surviors! 

### Ruokailu
Leirille ei ole järjestetty erillistä ruokailua. Osallistujilla tulee olla omat eväät mukana.
Leirillä pidämme lounastauon ja välipalatauon, jolloin eväitä voi syödä. Leirillä on
tarjolla vettä ja mehua.

### Saapuminen metrolla
Matinkylään pääsee kätevästi metrolla. Yksi ohjaajistamme tulee metroasemalle
noutamaan metrolla tulijoita puoli tuntia ennen leiripäivän alkamista (09.30).
Metroasemalta siirrytään yhdessä ohjaajan kanssa urheilupuistolle.

### Ohjaajat
Leirin pääohjaajat ovat koulutettuja liikunnanohjaajia, joilla on paljon kokemusta lasten
kanssa työskentelystä. Varmistamme, että apuohjaajia on aina riittävästi
osallistujamäärästä riippuen takaaman hyvän leirikokemuksen. Ohjaajat ovat myös
huippu parkour-osaajia!

### Aikataulut ja yhteenveto

- Leiri järjestetään 29.7-2.8.2019, klo 10.00 - 15.00 (5h/päivä)
- Leiripaikkana toimii Matinkylän Urheilupuisto, Matinkartanontie 1, 02230 Espoo
- Leiriä ohjaa koulutetut liikunnanohjaajat ja parkour-osaajat
- Aiempaa parkour-kokemusta ei vaadita!
- Osallistujat tuovat omat eväät mukaan leirille
- Tarkemmat tiedot varustuksesta, leirisäännöistä ja kokoontumispaikoista tulevat sähköpostitse ilmoittautumisen jälkeen
- Vi talar också svenska!


__Leirikoordinaattori:__ Johanna Onnela, johanna@funktum.fi, +358 50 532 1395

__Ilmoittautumis- ja laskutusasiat:__ Sampsa Visuri, sampsa@funktum.fi, +358 40 351 3174

---

{% include button.html url="https://funktum.tapahtumiin.fi/fi/p/leirit" text="Ilmoittaudu" %}


__Tärkeää:__ _Ilmoittautuminen on sitova. Ilmoittautumisen voi perua ennen 1.7.2019, jolloin
palautamme 50% leirimaksusta. Myöhemmistä peruutuksista emme palauta
leirimaksua. Sairastapauksissa leirimaksu voidaan maksaa takaisin, mikäli
lääkärintodistus toimitetaan ennen leirin alkua. Pidätämme oikeuden muutoksiin._





