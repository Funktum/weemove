---
layout: page
permalink: /policy/
title: WEEMOVE policy
---

![Kuvitus](/uploads/weemove-illustration-2.png)

### Näin pyrimme tekemään kerhosta hauskan ja turvallisen 

Me WEEMOVE:lla pyrimme parhaamme mukaan toimimaan siten, että kerhossa on mukava ja turvallinen ilmapiiri. 
Ilmapiiri riippuu paljon myös ryhmästä. Tietyt ryhmät toimivat hyvin jo alusta, kun taas toiset ryhmät vaativat enemmän työtä.
Mikäli kerhossa tapahtuu toistuvaa häiriköintiä olemme tästä yhteydessä vanhempiin. Jos ongelmakäyttäytyminen jatkuu tästä 
huolimatta, on ohjaajalla oikeus erottaa osallistuja kerhosta. Ohjaajalla on myös oikeus lähettää huonosti käyttäytyvä 
osallistuja takaisin iltapäiväkerhoon, mikäli tämä ei kahden tai useamman huomautuksen jälkeen pysty parantamaan käytöstään.
Näillä säännöillä pyrimme luomaan kerhon jossa on turvallinen ilmapiiri.

### Ohjaajan vastuu

Ohjaajan vastuu on luoda mahdollisimman turvallinen ja miellyttävä ilmapiiri kerhossa. 
Ohjaaja suunnittelee tunnin etukäteen ja toteuttaa tämän parhaansa mukaan, sekä ohjeistaa apuohjaajaa mikäli ryhmässä 
on 12 osallistujaa tai enemmän. Ohjaaja ottaa kerholaiset vastuulleen kun kerho alkaa ja vastuu päättyy kun kerho loppuu. 
Mikäli on toiveita pukuhuoneiden valvonnasta yms, pitää tästä sopia meidän kanssa erikseen. Ohjaajan vastuuseen kuuluu 
liikuntasalin ja välinevaraston siistiksi jättäminen kerhon jälkeen. Olemme ohjeistaneet kaikkia ohjaajia jättämän 
välinevaraston parempaan kuntoon kuin mitä se oli paikalle tullessa. 

### Huoltajan vastuu 

Huoltajan vastuu on pitää huoli siitä, että lapsi tietää missä kerho on ja milloin se alkaa. Jos lapsi on niin nuori ettei 
itse löydä paikalle, tulee huoltajan ilmoittaa iltapäiväkerhon (tai vastaavaan) henkilökunnalle, että he osaavat ohjata lasta 
oikeaan paikkaan oikeaan aikaan (tämän iltapäiväkerhon henkilökunta hoitaa usein hienosti). 

### Koulun, esikoulun tai iltapäiväkerhon vastuu 

Koulun vastuuseen kuuluu ilmoittaa WEEMOVE:lle tai kerhon ohjaajalle, mikäli liikuntasali ei jostain syystä ole 
käytettävissä kerhopäivänä. Yllä mainittujen tahojen vastuuseen kuuluu myös sopia meidän kanssa erikseen esimerkiksi 
pukuhuoneiden valvonnasta. Oletamme että henkilökunta tuo (pienet)lapset paikalle ja hakevat lapset liikuntakerhosta, 
ellei toisin sovita. Näistä asioista voi sopia suoraan ohjaajan kanssa tai olla yhteydessä meihin 
(Sampsa Visuri tai Linnea Lindgård). 

### Oikeus kerhomaksun palautukseen 

Lapsen ilmoittaminen mukaan kerhoon on ostopäätös. Jos lapsi ei ensimmäisen kerran jälkeen kuitenkaan halua jatkaa 
kerhossa maksamme koko summan takaisin (tyytyväisyystakuu). Mikäli lapsi sairastuu tai loukkaantuu siten ettei kykene 
jatkamaan kerhossa, palautamme lääkärin todistusta vastaan jäljellä olevien kerhokertojen summan. Esimerkiksi jos 12 kerran 
kerho maksaa 120€ ja lapsi loukkaantuu 4 kerran jälkeen siten, ettei voi jatkaa kerhossa, palautamme 8 kerhokerran verran, 
eli 80€. Jos kerhon ohjaaja erottaa osallistujan huonon käytöksen takia, emme korvaa kerhomaksua tai kerhokertoja. 

### Vakuutukset 

Välillä sattuu ja tapahtuu, jonka takia meillä on tapaturmavakuutus IF:in kautta mikäli kerhoon osallistunut 
lapsi loukkaantuu. Vakuutuksemme kattaa tapaturman hoitokulut 5000€ asti ja pysyvän haitan sattuessa 20.000€ asti. 
Kelan piiriin kuulumattomat henkilöt eivät sisälly vakuutukseen. Suosittelemme että osallistujilla on vakuutus myös 
kodin kautta. Huomioikaa ettei Funktum Oy (WEEMOVE) korvaa muuta kuin mitä vakuutus kattaa. Pyrimme aina toteuttamaan 
kerhon mahdollisimman turvallisella tavalla, jotta vältyttäisiin tapaturmilta. 

Meillä on myös toiminnan vastuuvakuutus, joka korvaa lainatun tai tilapäisesti hallussa olevan omaisuuden 
(esimerkiksi koulujen voimisteluvälineiden) rikkoutumisen meidän toimesta.

### Erimielisyydet ja niiden ratkaiseminen

Kaikki erimielisyydet pyritään ensisijaisesti ratkaisemaan osapuolten välisillä neuvotteluilla. 
